# -*- mode: mandoku-view; -*-
#+TITLE: 欽定重訂契丹國志
#+DATE: 2015-08-24 22:28:30.068319
#+PROPERTY: ID KR2d0009
#+PROPERTY: BASEEDITION WYG    
#+PROPERTY: JUAN 卷六
<pb:KR2d0009_WYG_009-1a>¶
欽定四庫全書¶
欽定重訂契丹國志卷六¶
　　景宗孝成康靖皇帝¶
景宗皇帝諱賢字賢寧小字密結世宗子也穆宗既為¶
帳下所弑諸臣迎帝即位上尊號天贊皇帝以南院樞¶
宻使知政事令高勲守政事令封秦王侍中蕭守興為¶
尚書令封魏王每朝必命坐議國事納蕭守興女燕燕¶
為皇后　先是火神淀弑逆之時舍音害世宗併及於¶
<pb:KR2d0009_WYG_009-1b>¶
后復求帝殺之帝時四嵗(按原書作九嵗考遼史世宗/被弑時景宗年四嵗是年穆)¶
(宗即位改元應厯盡十九年景宗即位改元保寧盡/十年明年改元乾亨盡四年止夀三十五今據改正)御¶
厨尚食劉嘉哩以氊束之藏於積薪中由是得免及即¶
位嬰風疾多不視朝改元保寧¶
(己/巳)保寧元年大赦境内刑賞政事用兵征討皆皇后决¶
之帝卧牀榻拱手而已¶
(庚/午)保寧二年春二月宋太祖命曹彬等伐北漢　夏四¶
月遣兵分道救北漢遇宋將何繼筠韓重贇來拒我師¶
<pb:KR2d0009_WYG_009-2a>¶
敗績¶
(辛/未)保寧三年夏四月朔日食　冬十一月遣騎六萬攻¶
宋定州宋太祖命田欽祚領兵三千戰於滿城馬中流¶
矢而踣騎士王超授欽祚馬復振乘勝至遂城我兵圍¶
之數日欽祚度城中糧少整兵開南門突圍一角而出¶
(按此條原書叙事疎舛謹㕘考/宋史及宋元通鑑續綱目補正)¶
(壬/申)保寧四年冬十月朔日食¶
(癸/酉)保寧五年秋九月朔日食¶
<pb:KR2d0009_WYG_009-2b>¶
(甲/戌)保寧六年春三月周鄭王殂於房州宋人諡之曰恭¶
帝(按原書作正月今據宋史/及宋元通鑑續綱目改正)¶
(乙/亥)保寧七年(按原書保寧盡六月次年即/改乾亨與史不符今改正)春二月朔日¶
食　冬十一月邊臣貽宋雄州守孫全興書議和全興¶
以聞於宋帝宋帝許之¶
(丙/子)保寧八年春三月帝遣使聘於宋　夏六月彗出栁¶
長三四丈晨見東方西南指厯輿鬼距室壁凡十一舍¶
八十三日乃滅　秋七月朔日食　宋初遣使來通聘¶
<pb:KR2d0009_WYG_009-3a>¶
　冬十月宋太祖崩年五十在位十七年皇弟晉王即¶
帝位是為太宗(按原書誤以此年之事分/系兩嵗疎舛尤甚今改正)　是嵗十二¶
月以後宋太宗太平興國元年¶
(丁/丑)保寧九年夏四月宋葬太祖於永昌陵帝遣鴻臚少¶
卿耶律敞等如宋助葬宋遣起居舍人辛仲甫來報謝¶
右賛善大夫穆波副之時宋將用兵伐北漢仲甫遲留¶
境上未敢進宋詔趣行既至帝問曰聞中朝有党進者¶
真驍將如進之比凡幾人仲甫對曰名將甚多如進鷹¶
<pb:KR2d0009_WYG_009-3b>¶
犬之材何可勝數帝頗欲留之仲甫曰信以成命義不¶
可留有死而已帝知其秉節不可奪厚禮遣還　冬十¶
一月朔日食¶
(戊/寅)保寧十年秋七月享太祖廟(按原書於此年失載/事實今據遼史補)¶
(己/卯)乾亨元年春二月宋帝親征北漢　三月帝遣兵數¶
萬騎援北漢及宋將郭進戰於石嶺闗之南我師敗績¶
　夏六月北漢主劉繼元降宋(按原書誤以北漢降宋/為四月事今據宋史改)¶
(正/)宋帝以兵來侵發鎮州　涿州判官劉厚德以城降¶
<pb:KR2d0009_WYG_009-4a>¶
宋　秋七月宋帝至幽州攻城踰旬不下士卒疲頓轉¶
輸回逺又恐救兵至遂退師　先是宋師自并至幽乘¶
我無備帝方獵急歸牙帳議棄幽薊以兵守松亭北崖¶
口而已時耶律遜寧號裕悦呼為錫里郎君(北朝親近/無職事者)¶
(之/名)請兵十萬救幽州並西山而入夜持兩炬朝舉兩旗¶
選精騎三萬夜從他道自宋軍南席卷而北遼兵先守¶
幽州者皆脆兵弱卒見宋師之盛望風而遁又為宋師¶
所遏進退無計反為堅守至是裕悦救至宋遂退師或¶
<pb:KR2d0009_WYG_009-4b>¶
勸裕悦襲其後裕悦曰受命救幽薊今得之矣遂不復¶
追初宋欲北侵遣使詔渤海王法發兵相應然竟無至¶
者帝聞之遣使如渤海責問　秋九月遣兵攻宋鎮州¶
宋將趙延進來拒我師敗績¶
(庚/辰)乾亨二年冬十一月帝發兵萬餘衆進攻闗南宋河¶
陽節度使崔彦進將兵來拒我師失利　十二月宋太¶
宗率師來侵至大名而還¶
(辛/巳)乾亨三年大赦帝性仁懦雅好音律喜醫術鍼灸之¶
<pb:KR2d0009_WYG_009-5a>¶
軰授以節鉞使相者三十餘人自㓜多疾沉疴連年四¶
時獵遊間循故典體憊不能親跨馬令節大朝㑹鬱鬱¶
無歡或不視朝者有之耽於酒色暮年不少休皇后以¶
女主臨朝國事一決於其手大誅罰大征討蕃漢諸臣¶
集衆共議皇后裁決報知於帝而已易定幽燕間兩大¶
戰烽書旁午國内惶惶帝嬰疾不能親駕基業少衰焉¶
　秋九月朔日食¶
(壬/午)乾亨四年春三月朔日食　夏五月詔分兵三道伐¶
<pb:KR2d0009_WYG_009-5b>¶
宋宋邊將來拒我師敗績　秋九月帝崩諡孝成皇帝¶
廟號景宗重熈加諡孝成康靖皇帝(按原書不書重熙/加諡今據遼史補)¶
(正又按遼史景宗紀保寧盡十年乾亨盡四年則景宗/在位凡十四年而聖宗為踰年改元閏考保寧盡十年)¶
(乾亨盡五年而輿服志亦有乾亨五年之文則景宗在/位凡十五年而聖宗為不踰年改元以聖宗前後諸帝)¶
(即位改元之例證之則似表志為長以紀言景宗夀三/十五者計之則似本紀為確隆禮原書景宗保寧盡六)¶
(年乾亨盡九年凡在位十五年雖乾亨改元之嵗誠為/謬誤至其於景聖二宗終始之際雖異於紀而與表志)¶
(未嘗不合也遼史本紀與表志之異已别無可據以質/其得失故今雖改從本紀而於原書之有合於表志者)¶
(仍附申其説以俟/夫讀史者參考焉)¶
<pb:KR2d0009_WYG_009-6a>¶
　¶
　¶
　¶
　¶
　¶
　¶
　¶
　¶
<pb:KR2d0009_WYG_009-6b>¶
　¶
　¶
　¶
　¶
　¶
　¶
　¶
欽定重訂契丹國志卷六¶
