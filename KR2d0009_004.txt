# -*- mode: mandoku-view; -*-
#+TITLE: 欽定重訂契丹國志
#+DATE: 2015-08-24 22:28:29.975531
#+PROPERTY: ID KR2d0009
#+PROPERTY: BASEEDITION WYG    
#+PROPERTY: JUAN 卷一
<pb:KR2d0009_WYG_004-1a>¶
欽定四庫全書¶
欽定重訂契丹國志卷一¶
　　太祖大聖大明神烈天皇帝¶
太祖皇帝姓耶律氏諱億字安巴堅徳祖長子也(案隆/禮原)¶
(書不載太祖姓氏及/徳祖之諡今並補正)徳祖為額爾竒木猶中國刺史帝¶
生而拓落多智與衆不羣及壯雄健勇武有膽畧好騎¶
射鐵厚一寸射而洞之所寢至夜常有光左右莫不驚¶
怪部落憚其雄勇莫不畏而服之先是契丹部落分而¶
<pb:KR2d0009_WYG_004-1b>¶
為八以次相代唐咸通末有實勒者為王土宇始大其¶
後欽徳為王乗中原多故數與劉仁恭相攻及太祖尤¶
雄勇五姓奚及七姓室韋咸服屬之太祖為王不肯受¶
代乆之太祖擊黄頭室韋還七部共刧之于境上求如¶
約(案隆禮此文本襲資治通鑑而刪削失當如七部求/如約者因太祖不肯受代之故原書乃删去不肯受)¶
(代之文遂致情事首尾/不明今據通鑑改正)太祖不得已傳旗鼓且曰我為¶
王九年得漢人多請帥種落居古漢城與漢人守之自¶
為一部七部許之其後太祖擊滅七部復併為一又北¶
<pb:KR2d0009_WYG_004-2a>¶
伐室韋女真西取突厥故地擊奚滅之復立奚王使契¶
丹監其兵東北諸國皆畏服之丙寅嵗哈陶津可汗殂¶
羣臣奉遺命請立太祖太祖三讓從之(案隆禮原書不/載太祖始立之)¶
(由今據遼/史補正)¶
(丁/卯)元年(梁太祖晃開平元年○案五代十主篡竊相尋/覆亡接踵至石晉而遂稱臣稱兒稱孫于遼)¶
(聖訓謂尚可分註紀元今謹依綱目列國之例仍以五/代年號夾註于下但隆禮原書俱按年詳繫今案此書)¶
(以遼為主與編年之史不同凢一號而數年者自毌庸/逐歳縷列今止載其改元首載以備考核餘俱従畧又)¶
(原書于五代諸主無廟號及諡者稱梁均王唐路王晉/出帝之類亦乖史法今凡有廟號者稱廟號其無廟號)¶
<pb:KR2d0009_WYG_004-2b>¶
(及諡者稱梁主瑱唐主従珂晉主重/□以從其實庶不失綱目義例云)春正月庚寅即皇¶
帝位以舒嚕氏為皇后羣臣上尊號曰天皇帝后曰地¶
皇后　夏四月唐梁王朱全忠廢其主尋弑之自立為¶
帝國號梁太祖遣袍笏美楞之梁通好梁遣大府少卿¶
高頎來報聘　是嵗太祖入攻雲州衆共三十萬晉王¶
李克用與太祖連和(案原書作晉王李存朂考之通鑑/乃晉王李克用非莊宗也今改正)¶
面會東城約為兄弟延入帳中縱酒握手盡歡約共擊¶
梁留旬日而去晉王贈金繒數萬太祖留馬三千匹雜¶
<pb:KR2d0009_WYG_004-3a>¶
畜萬計以酬之太祖既歸國更通好於梁¶
(戊/辰)二年春正月晉王李克用薨子存朂襲遣使弔慰¶
(己/巳)三年春二月梁遣郎公逺來聘¶
(庚/午)四年秋七月以后兄蕭迪里為北府宰相后族為相¶
自此始¶
(辛/未)五年(梁太祖乾/化元年)春正月丙戌朔日有食之¶
(壬/申)六年夏四月梁郢王友珪弑其父自立¶
(癸/酉)七年春二月梁均王友貞討殺其兄友珪嗣立¶
<pb:KR2d0009_WYG_004-3b>¶
(甲/戌)八年冬十月建開皇殿於明王樓基¶
(乙/亥)九年(梁主瑱貞/明元年)冬十月釣魚鴨緑江(案原書謂太祖/即帝位在神册)¶
(元年自神册以前並不/編年今據遼史補正)¶
(丙/子)神册元年春二月羣臣及屬國上帝尊號曰大明大¶
聖天皇帝后曰應天大明地皇后　初唐末藩鎮驕横¶
互相併呑燕人軍士多亡歸太祖兵勢益強又得燕人¶
韓延徽有智畧頗知兵太祖與語悦之遂以為謀主舉¶
動訪焉延徽始教太祖建牙開府築城郭立里市以處¶
<pb:KR2d0009_WYG_004-4a>¶
漢人使各有配偶墾藝萊田由是漢人各安生業逃亡¶
者益少太祖威服諸國延徽有力焉(案原書此下有叙/韓延徽逃歸事與)¶
(延徽傳兩見今于此/處删去以省繁複)¶
(丁/丑)神册二年春二月晉王之弟威寨軍節度使李存矩¶
在新州驕惰不治邊人嗟怨為小校宫彦璋謀殺其禆¶
將盧文進帥其衆來奔　三月盧文進以兵急攻晉新¶
州刺史安金全棄城走文進以其部將劉殷為刺史守¶
之晉王使周徳威合河東鎮定之兵攻之旬日不克太¶
<pb:KR2d0009_WYG_004-4b>¶
祖帥三十萬衆救之徳威大敗奔歸太祖乗勢進圍幽¶
州揚言有衆百萬氊車毳幕彌漫山澤為地道晝夜攻¶
城四面俱進城中穴地燃膏以邀之又為土山以臨城¶
城中鎔鐵汁以洒之日死千計而攻城不止周徳威遣¶
使告急於晉王夏四月晉王命李嗣源李存審閻寳將¶
兵救徳威時太祖圍幽州且二百日城中危困晉李嗣¶
源等步騎七萬會于易州自易州北行踰大房嶺循澗¶
而東距幽州六十里與太祖遇太祖行山上晉兵行澗¶
<pb:KR2d0009_WYG_004-5a>¶
下每至谷口太祖以萬餘騎遮其前晉兵失色嗣源以¶
百餘騎先進躍馬奮檛三入陣中後軍齊進太祖稍郤¶
晉兵始得出李存審命步兵伐木為鹿角人持一枝止¶
則成寨太祖騎環寨而過寨中發萬弩射之流矢蔽日¶
人馬死傷塞路將至幽州太祖兵列陣待之存審命步¶
兵陣於後先令羸兵曵柴然草而進烟塵漲天鼓譟合¶
戰乃趣後陣起乗之太祖大敗自北山歸委棄車帳鎧¶
仗羊馬滿野晉師入于幽州太祖以盧文進為盧龍節¶
<pb:KR2d0009_WYG_004-5b>¶
度使居平州¶
　先是幽州北七百里有渝關下有渝水通海自關東¶
　北循海有道道狹處纔數尺旁皆亂山髙峻不可越¶
　北至進牛口自唐世常置八防禦軍募土兵守之田¶
　租皆供軍食歲致繒纊以供衣每歲早穫清野以待¶
　契丹至則堅壁不戰俟其去則據隘邀之契丹兵不¶
　能輕入及周徳威鎮盧龍恃勇不修邊備遂失渝關¶
　之險太祖始有并幽州之志盧文進來歸常居平州¶
<pb:KR2d0009_WYG_004-6a>¶
　帥奚騎歲入南界殺掠吏民盧龍巡屬為之殘弊¶
(戊/寅)神册三年初太祖弟博囉鄂博號北大王謀亂事覺¶
太祖數之曰汝為我手足而汝興此心我若殺汝則與¶
汝何異乃囚之期年而釋之博囉鄂博帥其衆奔晉晉¶
王厚遇之養為假子任為刺史至是復自晉奔梁(案通/鑑博)¶
(囉鄂博由晉奔梁在是年十二月其奔晉尚在是年之/前乃追叙也原書襲通鑑舊文而刪其奔晉一節於情)¶
(事首尾殊不/明晰今改正)¶
(己/卯)神册四年秋八月帝謁孔子廟¶
<pb:KR2d0009_WYG_004-6b>¶
(庚/辰)神册五年春正月始制契丹文字(案原書於此二年/失載事實今據遼)¶
(史/補)¶
(辛/巳)神册六年(梁主瑱龍/徳元年)夏六月朔日食　冬十二月晉¶
王圍鎮州討張文禮時義武節度使王處直在定州以¶
鎮定為唇齒恐鎮亡而定孤乃潛遣人語其子王郁使¶
以新州來附請兵以解鎮州之圍郁乃說太祖曰鎮州¶
美女如雲金帛如山天皇王速往則皆為已物也不然¶
則為晉王所有矣太祖以為然悉衆而南舒嚕后曰吾¶
<pb:KR2d0009_WYG_004-7a>¶
有西樓羊馬之富其樂不可勝窮也何必勞師逺出以¶
乗危徼利乎吾聞晉王用兵天下莫敵設有危敗悔之¶
何及太祖不聽遂長驅而南圍涿州旬日拔之擒刺史¶
李嗣弼進攻定州王處直之子王都告急於晉王¶
(壬/午)天贊元年春正月晉王親率鐵騎五千來禦先進至¶
新城北半出桑林太祖見之稍卻晉王之軍來逐我兵¶
退保望都晉王至定州王都迎謁馬前請以愛女妻王¶
之子繼岌晉王趣望都遇我將托諾五千騎為我軍所¶
<pb:KR2d0009_WYG_004-7b>¶
困力戰出入數四不解李嗣昭引三百騎横擊我軍乃¶
退晉王始得出因縦兵奮擊太祖兵敗退至易州會大¶
雪彌旬平地數尺人馬死者相屬太祖乃歸晉王引兵¶
來躡隨我軍行止見野宿之所布蒿於地回環方正皆¶
如編翦雖去無一枝亂者歎曰契丹法嚴乃能如是中¶
國所不及也晉王至幽州使二百騎躡我後曰如出境¶
即還晉騎恃勇追擊悉破擒之太祖責王郁縶之以歸¶
自是不聽其謀¶
<pb:KR2d0009_WYG_004-8a>¶
(癸/未)天贊二年(後唐莊宗存朂同/光元年是嵗梁亡)夏四月己巳晉王李存¶
朂稱皇帝於魏州牙城之南國號大唐以魏州為興唐¶
府建東京又於太原府建西京又以鎮州為真定府建¶
北都時唐國所有凡十三節度五十州　冬十月朔日¶
食彗星出輿鬼長丈餘　是月唐兵入大梁梁主瑱自¶
殺(案原書但載均王自殺而不書/唐兵入梁首尾不備今改正)　太祖兵力益強遣¶
使就唐求幽州以處盧文進時東北諸夷皆服屬惟渤¶
海未服太祖謀南征恐渤海犄其後乃先舉兵擊渤海¶
<pb:KR2d0009_WYG_004-8b>¶
之遼東遣托諾及盧文進據營平等州以圖燕地師攻¶
渤海無功而退¶
(甲/申)天贊三年春正月遣兵攻幽州　冬十二月攻蔚州¶
唐遣李嗣源來禦¶
(乙/酉)天贊四年夏四月朔日食¶
(丙/戌)天顯元年(後唐明宗亶/天成元年)春正月太祖攻渤海拔夫餘¶
城更命曰東丹國命長子托雲鎮之號人皇王(一曰東/丹王○)¶
(案遼史東丹國為渤海王所都之忽汗城扶餘城本扶/餘國渤海為扶餘城遼改黄龍府遼史太祖本紀天顯)¶
<pb:KR2d0009_WYG_004-9a>¶
(元年正月庚申拔扶餘城丙寅夜圍忽汗城己巳渤海/請降二月改渤海國為東丹忽汗城為天福册太子倍)¶
(為人皇王以主之是東丹國不都扶餘明甚隆禮書以/扶餘城為東丹國非是胡三省注通鑑亦云契丹東丹)¶
(王居扶餘城疑即沿此書之/誤今姑仍舊文而辨正于此)以次子徳光守西樓自隨¶
號元帥太子　先是渤海國王大諲譔本與奚契丹為¶
脣齒國太祖初興併吞八部繼而用師併吞奚國大諲¶
譔深憚之陰與新羅諸國結援太祖知之集議未決後¶
因遊獵彌旬不止有黄龍在氊屋上連發三矢殪之龍¶
墜其前太祖曰吾欲伐渤海國衆計未定而龍見吾前¶
<pb:KR2d0009_WYG_004-9b>¶
吾能殺之是滅渤海之勝兆也遂平其國擄其王(後太/宗於)¶
(其地建黄龍府○案遼史地理志通州安逺軍本扶餘/國王城渤海號扶餘城太祖改龍州聖宗更名通州金)¶
(史地理志隆州利涉軍古扶餘地遼太祖時有黄龍見/遂名黄龍府太宗改名隆州又遼史太祖本紀太祖平)¶
(渤海班師次扶餘府子城上黄龍繚繞可長一里則黄/龍府之得名以此據隆禮書則太祖遊獵而黄龍見在)¶
(未平渤海之前與遼金二史不合至紀異録則云射龍/于西樓而龍墜於黄龍府似欲融合二説而其説益殊)¶
(且黄龍名府確有可據而乃以為黒龍則其誤已不辨/而自明惟史但言龍見此書則云殪龍紀異録并言庫)¶
(藏龍骸似非盡屬無稽或史文畧耳大抵紀載異辭/自當以正史為主稗官之説聊存之以博異聞爾)¶
　紀異録曰太祖居西樓氊帳中晨起見黒龍長十¶
<pb:KR2d0009_WYG_004-10a>¶
　餘丈蜿蜒其上引弓射之即騰空夭矯而逝墜於黄¶
　龍府之西相去已千五百里纔長數尺其後金人滅¶
　遼尚藏其骸於内庫金烏紳長子源嘗見之尾鬛肢¶
　體皆全雙角已為人所截與所畫龍絶相似蓋其背¶
　上鬛不作魚鬛也正史以為黄龍此以為黒龍黄黒¶
　雖有不同而符兆所先抑何彰彰若是歟¶
渤海既平乃於所居大部落置寺名曰天雄寺(今寺内有/契丹太祖)¶
(遺/像)又於木葉山置樓謂之南樓大部落東一千里謂¶
<pb:KR2d0009_WYG_004-10b>¶
之東樓大部落西三百里置樓謂之北樓(後立/唐州)大部落¶
之内置樓謂之西樓(今上/京是)其城與宫殿之正門皆向東¶
闢之四季遊獵徃來四樓之間　夏四月朔唐莊宗如¶
汜水嚴辦將發從馬直指揮使郭從謙叛帥所部兵攻¶
興教門縁城而入近臣宿將皆釋甲潛遁莊宗為流矢¶
所中而殂年四十三左右皆散鷹坊人善友斂樂器覆¶
尸而焚之是日李嗣源自罌子谷入洛陽拾莊宗骨於¶
灰燼而𦵏之河南新安縣百官請李嗣源監國(嗣源乃/李克用)¶
<pb:KR2d0009_WYG_004-11a>¶
(之養/子也)繼而即位是為明宗　秋七月唐遣姚坤來告哀¶
太祖聞之慟哭曰我朝定兒也吾方欲救之以渤海未¶
下不果往致吾兒及此哭不已朝定華言朋友也又曰¶
今天子聞洛陽有急何不救坤對曰地逺不能及曰何¶
故自立坤曰新天子將兵二十年所領精兵三十萬天¶
時人事其可得違長子托雲在側曰使者毋多言蹊田¶
奪牛豈不為過坤曰應天順人豈比匹夫之事太祖即¶
慰勞坤曰理正當如是又曰聞吾兒專好聲色遊畋不¶
<pb:KR2d0009_WYG_004-11b>¶
恤軍民宜其及此我自聞之舉家不飲酒散遣伶人解¶
縱鷹犬若亦傚吾兒所為行自亡矣又曰我於今天子¶
無怨足以修好若與我大河之北吾不復南侵矣坤曰¶
此非使臣所得專也太祖怒囚之旬餘復召之曰河北¶
恐難得得鎮定幽州亦可也給紙筆趣為狀坤不可欲¶
殺之韓延徽固諫乃復囚之(案原書以莊宗被弑姚坤告/哀二事叙于大祖攻渤海)¶
(之前先後顛倒/今據遼史改正)　是月太祖崩於夫餘城舒嚕后稱制¶
權決軍國事(案遼史天顯元年七月太祖崩明年十一/月太宗方立自太祖崩後太宗未立以前)¶
<pb:KR2d0009_WYG_004-12a>¶
(皆舒嚕后稱制行事原書/不載殊為疎畧今補正)　韓延徽為政事令聽唐告¶
哀使姚坤歸國復命阿蘓穆爾古訥等如唐告哀時唐¶
明宗初年也(案通鑑書此三事于太宗立之後故隆禮/原書亦書于太宗紀中然太宗之立實在)¶
(天顯二年十一月告哀之使不當至此時方遣且既/云唐明宗初年則為舒嚕后稱制時無疑今改正)¶
舒嚕后召諸臣妻謂曰我今寡居汝不可不傚我又集¶
其夫立問曰汝思先帝否對曰受先帝恩豈得不思后¶
曰果思之宜往見之遂殺之　八月朔日食　九月權¶
殯梓宫於子城西上諡昇天皇帝廟號太祖統和二十六¶
<pb:KR2d0009_WYG_004-12b>¶
年加諡大聖大明天皇帝重熈二十一年再加大聖大¶
明神烈天皇帝(案原書書上諡于太祖葬後又云諡曰/大聖皇帝舛訛疎畧今據遼史改正又)¶
(案原書每帝之終皆系以論而辭旨皆淺/陋無所發明且多偏謬之語今並删去)　冬十月盧¶
龍節度使盧文進守平州唐遣人説之以易代之後無¶
復嫌怨而文進所部皆思歸乃帥其衆十萬奔唐(案原/書載)¶
(此事于太宗紀中考遼史天顯元年冬十月盧龍軍節/度使盧國用叛奔于唐國用即文進更名也事在舒嚕)¶
(后稱制時/今改正)¶
欽定重訂契丹國志卷一¶
